# CHI SIAMO

me lo sono chiesto, ... me lo sono chiesto tante volte fissando in silenzio questo foglio bianco...

Frammenti di blu si accavallano a volti sfumati, l’eco sopito di bolle leggere, onde lontane, sensazioni sospese profumano di sole, di sale, di acqua di Mare... colori e forme mutevoli dove nulla è come sembra...

In un passato ormai lontano ho provato a raccontare il nostro viaggio, incontro di sguardi, passioni fuse per creare una storia da raccontare, il brivido di una visione irrazionale, la magia di cercare oltre l’orizzonte...

Oggi scriviamo un nuovo capitolo.

See in the Sea UW International Photocontest è una sfida vinta, un progetto che torna a prendere vento, è voler continuare a scoprire le vostre emozioni fermate in un istante di meraviglia, il fascino della scoperta di mari sconosciuti attraverso altri occhi.

See in the Sea vive di competenze importanti, del rispetto verso chi sceglie di mettersi in gioco con un sorriso, passioni viscerali declinate attraverso istanti irripetibili...

Vogliamo continuare ad ascoltare le vostre storie, emozionarci per le immagini che vorrete selezionare, le ammireremo in silenzio, incantati, resteranno nei nostri occhi per sempre, racconteranno il Mare...

un Mare di tutti... Da qui riparte la 15ma edizione di See in the Sea UW International Photocontest, dalle centinaia di amici che ci hanno scelto, dalle migliaia di foto che ci avete regalato, dalle emozioni che abbiamo creato e avete voluto condividere... Regalateci ancora la meraviglia di questo irripetibile viaggio nei colori del blu. Paolo De Iure - Presidente Ortonasub

![Past contests celebration](../public/images/home/past-contests.jpg)
_15 anni di emozioni condivise - il viaggio continua attraverso i colori del blu_

> Regalateci ancora la meraviglia di questo irripetibile viaggio nei colori del blu.

**Paolo De Iure**  
_Presidente Ortonasub_
