# 16° SEE IN THE SEA INTERNATIONAL UNDERWATER PHOTOCONTEST ORTONAMARE 2025

Il Concorso è aperto a tutti i fotografi subacquei ed è a tema libero. Le sezioni sono le seguenti:

### Grandangolo (Wide Angle - WA)

L'immagine a colori deve rappresentare l'ambiente subacqueo o le specie che lo popolano usando ottiche o aggiuntivi grandangolari. Sono ammessi campi lunghi e controluce. La presenza umana può essere inserita come elemento complementare. Il fotografo è libero di interpretare il tema con qualsiasi tecnica. Sono ammesse anche immagini "a mezz’acqua", purché la parte subacquea non sia inferiore al 50%.

### Macro

L'immagine a colori deve riprendere soggetti acquatici interi o particolari che evidenzino il miglior gusto estetico attraverso scelte compositive e cromatiche. Le immagini devono essere realizzate unicamente con ottiche macro, escludendo l'uso di ottiche fisheye per macro ravvicinate. È ammessa qualsiasi tecnica, purché il soggetto principale rappresenti il tema.

### Bianco e Nero (BN)

Sono ammesse tutte le immagini a tema libero in BN scattate con ottiche grandangolari o macro.

---

### Composizione Giuria

- **Direttore Tecnico:** Giuseppe Pignataro
- La Giuria si riunirà per la valutazione delle opere a **Gennaio 2026**.

---

### Presentazione dei File

**Art. 1)**
Gli autori possono presentare un massimo di **2 file** per categoria. La stessa foto non può essere presentata in più sezioni. Per partecipare, è necessario collegarsi tra il **01/10/2024 e il 06/12/2024** al sito ufficiale del concorso, **www.seeintheseauw.com**, e accedere alla sezione dedicata all’iscrizione. Non saranno concesse proroghe.

Per inviare le proprie opere, è necessario registrarsi al portale e dare il consenso al trattamento dei dati. Una volta completata la registrazione e effettuato il login, sarà possibile caricare i propri lavori.

Saranno escluse tutte le opere già premiate in altri concorsi, nazionali e internazionali, entro la data del **01/01/2022**.

Ogni opera deve rispettare i seguenti requisiti:

- Formato **JPG** (unico formato accettato).
- Peso massimo di **10Mb**.
- Dimensioni di **30x40 o 30x45 a 200 dpi**.
- Deve avere un titolo (contenente solo caratteri alfanumerici, senza apostrofi, virgole, parentesi, ecc., e senza riferimenti al nome dell'autore).
- Tutte le immagini devono contenere i dati **exif**. Qualsiasi informazione che possa identificare l'autore deve essere rimossa. I dati exif non saranno accessibili ai giurati, ma solo all'organizzazione in caso di verifica.

**Art. 2)**
Per le immagini digitali sono consentiti:

- Un crop massimo del **20%** dell’area originale.
- Uso limitato del timbro clone per correggere piccoli difetti.
- Piccole variazioni di luminosità, contrasto, temperatura colore, nitidezza e saturazione.
- **Non sono ammessi fotomontaggi o sovrapposizioni di immagini.**
- Sono ammesse le esposizioni multiple solo se consentite dalla fotocamera usata e previa generazione del file RAW.

Le immagini devono essere prive di cornici, passe-partout, filigrane o loghi/firme che possano identificare il fotografo.

Non sono ammesse immagini subacquee riprese attraverso oblò sommersi, acquari o piscine.

Non saranno ammesse immagini che mostrino danneggiamenti al fondale, animali spaventati, stressati o in situazioni innaturali, salvo che documentino o denuncino manifestazioni umane negative.

L’organizzazione, in accordo con la giuria, si riserva il diritto di escludere le immagini non conformi a quanto espresso nell'Art. 2.

A tutte le immagini in classifica verrà richiesto obbligatoriamente il file **RAW**.

Il giudizio della giuria è inappellabile e verterà su aspetti tecnici, naturalistici, artistici e documentaristici. Immagini con importanti carenze tecniche e artistiche, anche se con alto contenuto naturalistico, potrebbero ricevere un giudizio negativo.

**Art. 3)**
A titolo di rimborso spese, è richiesta una quota di iscrizione pari a:

- **€20,00** per chi si iscrive a una sola categoria.
- **€30,00** per chi si iscrive a più categorie.

Il versamento può essere effettuato tramite **Bonifico Bancario** sull'IBAN **IT34W0103077780000000067719**. Nella causale inserire "Quota iscrizione Photocontest See in the Sea 2024 – Nome e Cognome partecipante e numero categorie alle quali si intende partecipare".

**Art. 4)**
L'organizzazione rinominerà tutti i file in concorso in modo che la Giuria possa visionarli senza conoscere il nome degli autori.

**Art. 5)**
Saranno premiati il 1°, il 2° e il 3° classificato di ogni sezione. Ogni concorrente può vincere un solo premio messo in palio dagli sponsor. In caso di più vincite dello stesso concorrente, avrà priorità il premio di maggior valore.

- **NOTA:** A insindacabile giudizio della Giuria potranno essere assegnati premi anche a foto che il Regolamento qualifica come **"SEGNALATE"**, indipendentemente dalla categoria.

**Art. 6)**
L'organizzazione presenterà, durante la Cerimonia di Premiazione, tutte le foto vincitrici, quelle segnalate e quelle che la Giuria riterrà di particolare interesse tecnico ed emozionale. Le foto vincitrici, segnalate e quelle più significative saranno pubblicate sul sito ufficiale **www.seeintheseauw.com** e sulle pagine Facebook e Instagram del Concorso, contestualmente alla pubblicazione delle classifiche ufficiali.

**Art. 7)**
Le opere saranno ammesse al Concorso solo ed esclusivamente previo pagamento della quota di iscrizione.

---

### Premiazione

La premiazione del Concorso avverrà:

- **Sabato 22 Febbraio 2025, in occasione dell'EUDI Show a Bologna.**

L’organizzazione comunicherà preventivamente il programma dettagliato a tutti i vincitori.

Per i concorrenti impossibilitati a partecipare, l’organizzazione predisporrà un videoclip che permetterà all'autore di essere presente virtualmente e presentare la propria immagine premiata. L'organizzazione si riserva di pubblicare i video sui canali web e social del Concorso.

- **NOTA:** I premi non ritirati verranno spediti a carico dell'Organizzazione solo per autori internazionali con residenza all'estero. Per tutti gli altri, la spedizione può essere prevista solo tramite contrassegno a totale carico del destinatario, previo accordo telefonico con l'Organizzazione.

Per informazioni, contattare via mail: **info@ortonasub.com**.

---

### Classifiche

Le classifiche verranno pubblicate sul sito **www.seeintheseauw.com** previa comunicazione in mailing list. Per qualsiasi altra informazione, contattare la segreteria del Concorso all'indirizzo email **info@ortonasub.com**.

---

### Premi

La segreteria organizzativa si riserva il diritto di spedire i premi non ritirati entro 60 giorni dalla premiazione. I premi non sono cumulabili. I premi non ritirati e rimasti in giacenza per un mese dalla data della cerimonia entreranno automaticamente nel montepremi del concorso successivo.

---

### Copyright e Concessione di Utilizzo Immagini

L’organizzazione, in conformità con le leggi sul copyright, considera le opere presentate esenti da qualsiasi diritto di proprietà artistica o di terzi. I concorrenti autorizzano l’utilizzo delle loro opere da parte dell'Organizzazione per la promozione del Concorso (manifesti, brochure, calendari senza fini di lucro, pubblicazioni web).

Le immagini, svincolate dal pagamento dei diritti d'autore, saranno sempre utilizzate con l’obbligo di menzione del nome dell’autore. In nessun caso gli organizzatori faranno uso commerciale delle opere. Le persone interessate all’acquisto di un'opera saranno messe direttamente in contatto con l'autore.

Con la partecipazione, i concorrenti autorizzano l’organizzazione al trattamento dei dati per ricevere aggiornamenti. I dati non saranno in alcun caso trasmessi a terzi, nel rispetto della Legge 196/2003.

- **NOTA:** L’iscrizione e la partecipazione implicano l’accettazione incondizionata del presente Regolamento. I file e le stampe non saranno restituiti ed entreranno a far parte dell'archivio della mostra.

---

### Informativa – Art. 13 del D.L. 196 del 30/06/2003 (Codice in materia di protezione dei dati personali)

Ai sensi dell’articolo 13, informiamo che ORTONA SUB tratta dati personali di simpatizzanti, collaboratori e fornitori che hanno volontariamente comunicato i loro dati per ricevere informazioni sui nostri servizi/iniziative.

ORTONA SUB garantisce che il trattamento dei dati si svolga nel rispetto dei diritti e delle libertà fondamentali, con particolare riferimento alla riservatezza, all’identità personale e al diritto alla protezione dei dati.

**Finalità del trattamento:**
Adempimenti connessi all’attività economica dell’azienda, statistiche interne, fatturazione, contabilità e per soddisfare gli obblighi di legge, regolamenti e norme fiscali.

I dati raccolti verranno conservati per l’invio di informazioni e materiale pubblicitario relativo alle attività di ASD ORTONA SUB APS (via posta, fax, sms ed e-mail). Il trattamento avviene utilizzando supporti cartacei e/o informatici, con l’osservanza di ogni misura cautelativa che ne garantisca la sicurezza e la riservatezza.

I dati possono essere comunicati a soggetti a cui la facoltà di accesso è riconosciuta da provvedimenti normativi. I dati sono conservati presso la sede operativa per il tempo prescritto dalle norme civilistiche e fiscali.

Il titolare del trattamento è **ASD ORTONA SUB APS – Ortona (CH)**. Il conferimento dei dati personali è facoltativo, ma l'eventuale mancato conferimento potrebbe impedire la prosecuzione del rapporto. Gli interessati possono esercitare i diritti di cui all'art. 7 e 8, rivolgendosi direttamente al Responsabile del trattamento.

**CONSENSO al trattamento dei dati personali**

In relazione alla richiesta, preso atto dell’informativa e dei diritti riconosciuti dall'Art. 7 del Decreto Legge 196/2003:

1.  L’interessato ha diritto di ottenere la conferma dell’esistenza o meno di dati personali che lo riguardano, anche se non ancora registrati, e la loro comunicazione in forma intelligibile.
2.  L’interessato ha diritto di ottenere l’indicazione dell’origine dei dati personali, delle finalità e modalità del trattamento, della logica applicata in caso di trattamento con strumenti elettronici e degli estremi identificativi del titolare e dei responsabili.
3.  L’interessato ha diritto di ottenere l’aggiornamento, la rettificazione o l’integrazione dei dati; la cancellazione, la trasformazione in forma anonima o il blocco dei dati trattati in violazione di legge; l'attestazione che tali operazioni sono state portate a conoscenza di coloro ai quali i dati sono stati comunicati.
4.  L’interessato ha diritto di opporsi, in tutto o in parte, per motivi legittimi, al trattamento dei dati personali che lo riguardano.

Prestiamo il nostro consenso ai sensi dell’articolo 23 del Decreto Legge, al trattamento dei nostri dati personali e alla loro comunicazione e diffusione, per le finalità e nei limiti della sopracitata informativa.

**ASD ORTONA SUB APS**
